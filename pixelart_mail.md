# Mail 5: Från CTO till nyanställd, dag 10 på jobbet.

## Ämne: BRÅDSKANDE: Projekt i allvarligt behov av hjälp!

Hej,

Jag hoppas du har det bra och har kommit igång med våra system. Jag ville personligen tacka dig för ditt fantastiska arbete med träningshanteringsappen för Sara.

Men nu behöver jag be om din hjälp med något brådskande.

Kenneth, som var vår huvudutvecklare för vårt PixelArt redigeringsprojekt, har blivit tvungen att gå på VAB för en oväntat lång period. Och som om detta inte vore nog så kommer vår andra kollega inte hem från en affärsresa i Prag förrän efter vår deadline som är om bara en vecka!

Jag vet att detta kanske låter överväldigande, men med tanke på din förmåga att ta tag i Sara-projektet så snabbt, tror jag att du är vår bästa chans att rädda detta projekt. Kenneth har lämnat en `README` i repo't för projektet som ger en översikt av varje del av systemet. Jag rekommenderar att du börjar med det för att få en förståelse för projektets nuvarande status.

Kortfattat handlar det om en klient-serverlösning för redigering av PixelArt i realtid. Såväl klienten som servern verkar vara halvfärdiga med vissa **"TODOs"** markerade (20 stycken). `pixelart_shared` är färdig och används som ett gemensamt bibliotek av de två andra projekten. Det kan vara bra att börja med att köra tester i varje projekt för att se vad som är klart och vad som behöver arbete.

Jag vet att detta är mycket att ta in och att det är en utmaning, men jag tror verkligen på dig. Vi kan inte missa denna deadline. Så snälla, gör ditt bästa så ska jag se till att ditt arbete blir uppmärksammat.

Lycka till och tveka inte att kontakta mig eller någon i teamet om du har frågor eller behöver hjälp. Vi är här för att stötta dig!

Med vänliga hälsningar,
Petter